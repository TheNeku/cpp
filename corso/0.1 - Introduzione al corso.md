# **Lezione 0.1 – Introduzione al Corso di C++**

### **Perché il C++?**

Il C++ è uno di quei linguaggi che, nonostante la sua lunga storia, continua a essere fondamentale nello sviluppo di software complesso e ad alte prestazioni.
È stato progettato per unire l'innovazione che ha portato il linguaggio C — vicino all’hardware e alle risorse di sistema — con l'organizzazione della programmazione orientata agli oggetti.
Questo linguaggio offre allo sviluppotaore un certo controllo e una infinita libertà di scelta.
Come disse lo stesso creatore Bjarne Stroustrup:  
> “C++ was designed to be a language for serious programmers who want to solve real-world problems with efficiency and control.”

Questa ha permesso al C++ di rimanere attuale per decenni.
Dalle simulazioni scientifiche ai videogiochi, dai sistemi operativi ai motori grafici, il C++ continua a essere il linguaggio di riferimento e probabilmente lo rimarrà ancora per qualche decennio.

### **Obiettivo della Lezione**

In questa prima lezione vengono presentati gli obiettivi, la struttura e il metodo didattico del corso.
Il percorso è progettato per accompagnarti passo dopo passo nello studio del linguaggio C++, anche senza alcuna esperienza di programmazione precedente.

Benvenuto nel corso di C++!
L’obiettivo principale di queste lezioni è rendere l’apprendimento del C++ chiaro, graduale e accessibile a tutti.
A differenza di molti manuali o siti web che danno per scontate conoscenze pregresse, questo corso parte dalle basi assolute, guidandoti verso la piena padronanza del linguaggio attraverso spiegazioni dettagliate ed esempi pratici.  
Che tu voglia imparare per passione personale o per motivi professionali, questo percorso ti fornirà solide fondamenta per scrivere programmi efficienti e ben strutturati.

## **Struttura del Corso**

Il capitolo introduttivo fornisce il contesto necessario per comprendere:

* cos’è il linguaggio C++;
* come e perché è nato;
* come funziona un programma al livello logico e pratico;
* quale software è necessario installare per iniziare a scrivere codice.

Concluderai questa parte creando il tuo primo semplice programma in C++.

I capitoli successivi esploreranno in modo sistematico le diverse componenti del linguaggio.
Il **Capitolo 1** offrirà una panoramica generale dei concetti fondamentali, sufficiente per iniziare a scrivere piccoli programmi.
Dalle sezioni successive in poi, ogni argomento verrà approfondito nel dettaglio, integrando nuovi concetti e buone pratiche di sviluppo.

Ogni capitolo segue una tematica principale, e le lezioni al suo interno sono collegate logicamente a quella tematica.
Non esiste un tempo prestabilito per ogni sezione: il ritmo di apprendimento deve essere personale e regolare.

## **Obiettivi del Corso**

1. **Integrare teoria del linguaggio e principi di programmazione.**
   Il corso non si limita a spiegare la sintassi del C++, ma introduce anche argomenti trasversali come lo stile di scrittura, il debug, le buone e cattive pratiche di sviluppo, e la gestione degli errori.
   Imparare a scrivere codice corretto è importante quanto imparare *come evitare* di scrivere codice sbagliato.

2. **Offrire numerosi esempi pratici.**
   Gli esempi sono fondamentali per comprendere davvero come funziona il linguaggio.
   Ogni sezione include frammenti di codice completi e commentati, senza omissioni o passaggi impliciti.
   Verranno sempre introdotti solo i concetti già spiegati o spiegati immediatamente dopo.

3. **Favorire la sperimentazione diretta.**
   Sebbene non siano presenti esercizi formali in questa versione, molte lezioni includeranno spunti per modificare o estendere gli esempi.
   L’obiettivo è abituare lo studente a sperimentare, osservare e comprendere il comportamento del codice.

4. **Promuovere un approccio piacevole e sostenibile.**
   La programmazione è più efficace quando la si affronta con curiosità e serenità.
   La stanchezza o la frustrazione portano a errori evitabili.
   Imparare a programmare significa anche imparare a gestire il proprio ritmo di studio.

## **Come posso ottenre il massimo da questo corso**

Per sfruttare appieno le lezioni, si raccomanda di seguire alcune buone pratiche:

* **Scrivi a mano gli esempi di codice.**
  Digitare ogni riga manualmente ti aiuterà ad apprendere più velocemente e a riconoscere più facilmente gli errori e a familiarizzare con i messaggi di errore del compilatore.
  Rifletti su ciò che fa ogni istruzione e su come contribuisce al funzionamento del programma.

* **Analizza e correggi gli errori.**
  Gli errori sono parte integrante dell’apprendimento.
  Prima di chiedere aiuto, prova a risolvere i problemi da solo.
  Imparerai così a usare strumenti fondamentali come il *debugger*, che verrà trattato nei capitoli successivi.

* **Sperimenta liberamente.**
  Modifica i valori, cambia i testi, aggiungi nuove operazioni.
  Scoprire “cosa succede se…” è uno dei modi più efficaci per consolidare i concetti.

* **Consulta le sezioni di verifica.**
  Le domande e i quiz presenti in alcune lezioni servono a valutare la comprensione e stimolare il ragionamento.
  Se non riesci a risolverli subito, prenditi il tempo necessario e rivedi gli argomenti collegati.

* **Scrivi piccoli programmi autonomi.**
  Applicare ciò che si è appena appreso rafforza la memoria e sviluppa la capacità di problem solving.

## **Consigli personali**
Dove posso programmare? Io personalmente, per studiare, conisglio vivamente [**Visual Studio Code**](https://code.visualstudio.com/download), poichè è chiaro e personalizzabile.  
Queste che seguiranno sono estensioni che ritengo utili per l'apprendimento, presto capirete quanto siano utili... (Non mi metterò a trattare estensioni rigurdanti l'estetica del software):
*Better C++ Syntax*, *CMake*, *CMake Tools*, *Code Runner*, *Error Lens*.

## **Domande Frequenti**

**1. Cosa fare se un concetto non è chiaro?**
In caso di difficoltà:

* Leggi i commenti o le note aggiuntive alla lezione.
* Controlla le lezioni successive: spesso un concetto viene ripreso e approfondito.
* Cerca informazioni specifiche o messaggi d’errore tramite un motore di ricerca.
* Consulta comunità specializzate come *Stack Overflow*.
* Se necessario, salta temporaneamente la sezione e torna su di essa in un secondo momento.
Per ogni ulteriore suggirimento sono disponibile in dm su discord.

**2. Come posso ripassare un concetto dimenticato?**
Si può sflogiare mano a mano la repository, oppure si può consultare il glossario dei termini del linguaggio C++ redatto da Bjarne Stroustrup.

---

### **Informazioni sul Documento**

* **Autore:** TheNeku
* **Licenza:** Apache License 2.0
