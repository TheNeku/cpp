## **0.3 — Introduzione a C/C++**

### **Prima il C...**

Il linguaggio **C** è stato sviluppato nel 1972 da **Dennis Ritchie** ai Bell Labs, principalmente come linguaggio per la programmazione di sistemi, cioè per scrivere sistemi operativi.
L’obiettivo principale di Ritchie era creare un linguaggio minimalista, facile da compilare, efficiente nell’accesso alla memoria e autosufficiente.
Nonostante fosse un linguaggio di alto livello, C permetteva al programmatore di avere grande controllo e allo stesso tempo di scrivere programmi portabili su più piattaforme.

Nel 1973, grazie alla sua efficienza e flessibilità, Ritchie e **Ken Thompson** riscrissero gran parte del sistema operativo **Unix** usando C.
A differenza dell’assembly, che genera programmi vincolati a un tipo di CPU, C offriva un’eccellente portabilità. La combinazione di C e Unix contribuì enormemente alla popolarità di entrambi.  
Nel 1978, Brian Kernighan e Dennis Ritchie pubblicarono **“The C Programming Language”**, noto come **K&R**, diventando lo standard de facto del linguaggio.
Nel 1989, l’**ANSI** pubblicò lo standard **C89**, poi adottato dall’**ISO** come **C90**, garantendo portabilità e uniformità del linguaggio.
Successivi aggiornamenti includono **C99**, che introdusse molte funzionalità già presenti in alcuni compilatori o in C++.

## **e poi il C++**

Il **C++** (pronunciato “see plus plus”) è stato creato da **Bjarne Stroustrup** ai Bell Labs a partire dal 1979, come estensione di C.
C++ aggiunge numerose funzionalità rispetto a C, in particolare il **supporto alla programmazione orientata agli oggetti**, pur rimanendo compatibile con molti concetti del linguaggio originale.  
Il linguaggio è stato standardizzato dall’**ISO** nel 1998 e successivamente aggiornato con versioni importanti: **C++03, C++11, C++14, C++17, C++20, C++23**, con C++11 considerato il nuovo standard di riferimento.
Gli aggiornamenti introducono funzionalità moderne, migliorano sicurezza, efficienza e strumenti del linguaggio, mantenendo però la struttura originale.

Il principio alla base di C e C++ può essere riassunto come: **“trust the programmer”**. In altre parole, il linguaggio offre grande libertà:
il linguaggio da poche regole ma infinite risorse, poichè è il programmatore a decidere come usarle, ma ciò implica anche potenziali errori se non si conoscono bene le basi e i rischi.  
**Importante:** conoscere cosa **non fare** in C/C++ è spesso importante tanto quanto sapere cosa fare.

### **Per cosa è indicato C++**

Nella primissima lezione vi ho brevemente spiegato perchè scegliere il C++, ora però scenderò nel dettaglio e chiarirò i vostri dubbi e preoccupazioni!  
C++ eccelle in applicazioni che richiedono alte prestazioni e controllo preciso della memoria:

* Videogiochi
* Sistemi real-time (trasporti, produzione, ecc.)
* Applicazioni finanziarie ad alte prestazioni (es. trading algoritmico)
* Applicazioni grafiche e simulazioni
* Software embedded
* Elaborazione audio/video
* Intelligenza artificiale e reti neurali  
C++ dispone inoltre di **una grande quantità di librerie di terze parti** che accelerano lo sviluppo.

In quanto vecchio come linguaggio molti pensano che verrà rimpiazzato, tuttavia non è così! 
Sondaggi recenti lo collocano tra i linguaggi compilati più usati (2° o 3° posto) e tra i più popolari in assoluto (5° o 6° posto), grazie alla comunità,
ai corsi universitari e alla diffusione nel settore dei videogiochi.  
Con aggiornamenti regolari, nuove librerie e applicazioni in settori ad alta performance, C++ resta attuale e molto richiesto.  
Quindi non chiedetevi più se non sia il caso di studiare prima altri linguaggi. Senza contare che studiare un linguaggio come il C++ vi spianerà la strada anche negli altri.
